---
layout: default
title: معرفی
nav_order: 1
---

# معرفی
## بررسی اجمالی
زبیکس توسط الکسی ولادیشو (Alexei Vladishev) ساخته شد و در حال حاضر توسط Zabbix SIA پشتیبانی و توسعه داده می شود.

زبیکس راهکاری در سطح سازمانی و به صورت متن باز برای پایش و مانیتورینگ می باشد.

زبیکس نرم افزاری است که پایش تعداد زیادی از مؤلفه های شبکه، وضعیت سلامت و یکپارچگی سرورها، ماشین های مجازی، اپلیکیشن ها، سرویس ها، پایگاه های داده، وبسایت ها، فضای ابری و ... را انجام می دهد. زبیکس از مکانیزم اعلان انعطاف پذیری استفاده می کند که به کاربران اجازه می دهد تقریبا برای هر نوعی از رخداد، هشداری به صورت ایمیل تنظیم کنند. این قابلیت امکان واکنش سریع به مشکلات سرور را میسر می سازد. زبیکس همچنین قابلیت های فوق العاده ای برای گزارش و مصورسازی داده های ذخیره شده ارائه می کند. این مورد زبیکس را برای "برنامه ریزی ظرفیت" (Capacity Planning) گزینه ای ایده آل می کند.

زبیکس از هر دو مکانیزم polling و trapping پشتیبانی می کند. تمامی گزارش ها، آمار و مؤلفه های پیکربندی از طریق یک صفحه وب قابل دسترسی است. دسترسی به صورت صفحات وب این اطمینان را می دهد که وضعیت شبکه و سلامت سرورها از هر مکانی قابل دستیابی باشد. در صورت پیکربندی صحیح، زبیکس می تواند نقش مهمی را در مانیتورینگ تجهیزات زیرساخت فناوری ایفا کند. این موضوع برای سازمان های کوچک دارای تعداد محدود سرور و نیز در مورد شرکت های بزرگ با تعداد بسیار زیاد سرور صدق می کند.

زبیکس نرم افزاری رایگان می باشد و تحت گواهی GPL General Public License نسخه 2 منتشر شده است. این بدین معنی است که کدهای منبع زبیکس به صورت عمومی انتشار یافته و در دسترس است.

پشتیبانی تجاری از این محصول نیز توسط شرکت زبیکس یا شرکای آن در سرار دنیا ارائه می شود.


## مشتریان زبیکس
بسیاری از سازمان ها با وسعت های متفاوت در سرتاسر دنیا برای انجام امور مانیتورینگ خود بر روی زبیکس حساب باز می کنند.


# ویژگی های زبیکس
## بررسی اجمالی
زبیکس راهکاری کاملا یکپارچه جهت مانیتورینگ شبکه می باشد که قابلیت های بسیار زیادی را در قالب یه بسته ارائه می کند.

### جمع آوری اطلاعات

- بررسی در دسترس بودن و عملکرد
- پشتیبانی از SNMP (هر دو مکانیزم trapping و polling)، IPMI، JMX و پایش VMware
- بررسی های سفارشی
- جمع آوری اطلاعات مطلوب در وقفه های دلخواه و سفارشی
- قابل انجام در حالت سرور/پروکسی و نیز به وسیله Agent

### انعطاف پذیری در تعریف آستانه

- امکان تعریف آستانه ها به صورت کاملا انعطاف پذیر که trigger نامیده می شوند و مقادیر را از پایگاه داده ها ارجاع می دهند

### هشدار های قابل تنظیم

- ارسال اعلان ها را می توان بر اساس برنامه، گیرنده و نوع رسانه سفارشی کرد
- اعلان ها را می توان با استفاده از متغیرهای macro معنادار و مفید ساخت
- انجام اقدامات خودکار شامل دستورات از راه دور

### نمودارسازی بلادرنگ

- موارد در حال پایش بلافاصله از طریق نمودارساز تعبیه شده ی داخلی نمودارسازی می شوند

### قابلیت های نظارت بر وب

- زبیکس می تواند مسیری دنباله دار از انجام کلیک موس را شبیه سازی و از این طریق عملکرد و زمان پاسخگویی سایت را بررسی کند

### گزینه های مصورسازی بسیار زیاد

- قابلیت ایجاد گراف های سفارشی با امکان ترکیب چندین مورد در یک بخش
- نقشه های شبکه
- نمایش دشبوردها به صورت اسلاید جهت بررسی اجمالی
- گزارش ها
- نمای سطح بالا از منابع در حال پایش

### ذخیره سازی داده های تاریخی

- داده ها در پایگاه داده ها ذخیره می شوند
- تاریخچه قابل پیکربندی
- رویه خانه داری (مدیریت منابع) تعبیه شده به صورت داخلی

### پیکربندی آسان

- افزودن دستگاه های مورد نظر برای پایش به عنوان host
- انتخاب شدن هاست ها یک مرتبه در پایگاه داده برای نظارت و پایش
- اعمال قالب ها (templates) بر روی دستگاه تحت نظر

### استفاده از قالب ها

- بررسی های گروهی با استفاده از قالب ها
- امکان ارث بری قالب ها از دیگر قالب ها

### اکتشاف (discovery) شبکه

- کشف خودکار دستگاه های موجود در شبکه
- ثبت خودکار agentها
- کشف file systemها، interfaceهای شبکه و شناسه های اشیاء (OIDs در پروتکل SNMP)

### رابط وب سریع

- رابط کاربری بر پایه وب پیاده سازی  شده در PHP
- قابل دسترسی از هر مکان
- گزارش حسابرسی و فعالیت ها
- با کلیک کردن راه خود را پیدا کنید!

### رابط برنامه نویسی (API) زبیکس

رابط برنامه نویسی زبیکس مسیری برای انجام تغییرات به صورت گروهی، ایجاد یکپارچگی با برنامه های شخص ثالث و ... فراهم می کند.

### سیستم مجوزها

- احراز هویت ایمن کاربران
- امکان محدود سازی نمای قابل دسترسی کاربران

### عامل (agent) پر از امکانات و بسیار توسعه پذیر

- پیاده سازی بر روی اهداف مورد نظر برای پایش
- قابل پیاده سازی بر روی هر دو سیستم عامل لینوکس و ویندوز

### عملکرد مناسب

- نوشته شده در زبان C با هدف کارایی بالاتر و مصرف حافظه کمتر
- قابلیت حمل آسان

### قابل استفاده در محیط های پیچیده

- آسانی انجام مانیتورینگ از راه دور با استفاده از Zabbix proxy



# بررسی اجمالی زبیکس
## معماری
زبیکس از چندین جزء نرم افزاری اصلی تشکیل شده است. وظایف آن ها در زیر بیان شده است.

### سرور (Server)

سرور زبیکس مرکزی ترین جزء آن است که agentها اطلاعات در دسترس بودن و یکپارچگی و نیز آمار را به آن گزارش می دهند. همچنین سرور مخزن اصلی برای ذخیره تمامی تنظیمات، آمار و داده های عملیاتی می باشد.

### پایگاه داده ها (Database)
تمامی اطلاعات پیکربندی زبیکس و همچنین داده های گردآوری شده توسط زبیکس در یک پایگاه داده ذخیره می شوند.

### رابط کاربری وب (Web interface)
برای دسترسی آسان به زبیکس از هر مکان و از هر پلتفرم، یک رابط کاربری بر پایه وب ارائه شده است. رابط کاربری بخشی از سرور می باشد و معمولا (اما نه الزاما) بر روی یک ماشین فیزیکی به عنوان یک سرور در حال اجرا قرار می گیرند.

### پروکسی (Proxy)
پروکسی زبیکس می تواند داده های عملکرد و در دسترس بودن را از طرف سرور زبیکس جمع آوری کند. استفاده از پروکسی بخشی اختیاری در پیاده سازی زبیکس است؛ اگرچه توزیع کردن بار یک سرور می تواند کار مفیدی باشد.

### عامل (Agent)
ایجنت های زبیکس برای پایش دائمی منابع محلی و برنامه های کاربردی و نیز جهت گزارش داده های جمع آوری شده به سرور زبیکس به کار گرفته می شوند. از زبیکس نسخه 4.4 به بعد دو نوع ایجنت در دسترس قرار گرفت: Zabbix agent (نسخه سبکتر، پشتیبانی شده توسط پلتفرم های زیاد و نوشته شده در زبان C) و Zabbix agent 2 (بسیار انعطاف پذیر، قابل توسعه به وسیله افزونه و پلاگین ها و نوشته شده در زبان Go).

## روند و جریان داده ها
در ضمن این مهم است که نگاهی به جریان داده ها و روند کاری زبیکس بیندازیم. به منظور ایجاد یک item برای جمع آوری داده ها ابتدا لازم است یک host ایجاد کنید. از سوی دیگر لازم است که ابتدا یک item داشته باشید تا بتوانید یک trigger ایجاد کنید. همچنین لازم است یک trigger داشته باشید تا ایجاد یک action ممکن شود. بر این اساس اگر بخواهید هشداری مبنی بر استفاده زیاد CPU بر روی سرور X دریافت کنید ابتدا باید یک host برای سرور X ایجاد کنید که یک item برای برای پایش CPU آن داشته باشد
In addition it is important to take a step back and have a look at the overall data flow within Zabbix. In order to create an item that gathers data you must first create a host. Moving to the other end of the Zabbix spectrum you must first have an item to create a trigger. You must have a trigger to create an action. Thus if you want to receive an alert that your CPU load is too high on Server X you must first create a host entry for Server X followed by an item for monitoring its CPUو then a trigger which activates if the CPU is too highو followed by an action which sends you an email. While that may seem like a lot of stepsو with the use of templating it really isn't. Howeverو due to this design it is possible to create a very flexible setup.
